Ko nikad nije voleo, taj nikad nije bio srećan.
Persijska izreka
Od svih strasti ljubav je najjača, jer ona istovremeno napada glavu, srce i telo.
Volter
Čovek se zaljubi gledajući ženu, a žena se najčešće zaljubi slušajući čoveka.
Ksenofont
U ljubavi, kao i u ratu, sve je dozvoljeno: lukavost, veština, prevara.
Žan de Lafonten
Volim te jer si mi dala ljubav, volim ljubav jer si mi je ti dala.
Šarl Bodler
Treba se veoma malo voleti, da bismo mogli ostati prijatelji i onda kada se više ne volimo.
Šarl Bodler
Ljubav je greh ako se ne desi.
Milovan Vitezović
Čovek koji ne voli nije sposoban da oseti veličinu tuđe ljubavi, ni snagu ljubomore, ni opasnost koja se u njoj krije.
Ivo Andrić
Kad čovek zna zašto voli, onda ne voli.
Janko Jesenski
Velike ljubavi su retke kao što su retka velika dela.
Alfred Adler
Ljubav ne mudruje, a kad mudruje, nije više ljubav.
Džordž Gordon Bajron
Krijemo ljubav, tako je i ugušimo.
Meša Selimović
Sve što ljubav takne, sačuvano je od smrti.
Romen Rolan
Govoriti o ljubavi, to je već pomalo voleti.
Jovan Dučić
Svesti ceo svet na jednu osobu - to je ljubav.
Viktor Igo
Ljubav čini da vreme prolazi. Vreme čini da ljubav prolazi.
Francuska izreka
Ljubav je kao mesec: ako ne raste, onda se smanjuje.
Kineska izreka
Ako ste nekog zavoleli bez razloga, ti razlozi će vam kasnije sve više nedostajati.
Dušan Radović
Prava ljubav je tako velika i jasna stvar, da joj objašnjenje ne treba.
Ivo Andrić
Čovek koji ne zna da da i primi ljubav, u suštini je jako siromašan, najsiromašniji od siromašnih.
Majka Tereza
Tako je malo ljubavi prema ljudima. Ko ume da voli, ne bi trebalo ništa drugo da radi.
Dušan Radović
Voleti drugog čoveka znači i razumeti ga, a svakako i - opraštati mu. Nije, doduše, lako voleti čoveka onakvog kakav jeste, ali samo ako budemo u stanju da ga ne samo prihvatimo već i da ga zavolimo upravo onakvog kakv jeste, podstaći ćemo ga da postane onakav kakav može da bude. 
Vladeta Jerotić
Pronašla sam paradoks, da ako volite do bola, ne može biti više boli, samo više ljubavi.
Majka Tereza
Večna ljubav je nemoguća, isto kao što ni sveća ne može večito da gori.
Lav Tolstoj
Što više ljubimo i darujemo se, to više naš život dobija smisao i vrednost. I uprkos patnji, prihvatiti sa zahvalnošću svaki zrak sunca i ni u bolu ne zaboraviti na osmeh – taj nauk svake prave poezije nikada neće zastareti i danas je, više nego ikada, potreban i dobrodošao.
Herman Hese
Kukavica je nesposobna da oseti ljubav – to je osobina hrabrih.
Mahatma Gandi
Zaljubljeni čovek misli da uvek voli prvi put, iako je pre toga sto puta voleo; a događa se čak da veruje kako je odista samo ovaj put istinski voleo.
Jovan Dučić
Najviše se laže u ljubavi, lovu i u predizbornoj kampanji.
Vinston Čerčil
Prva ljubav je opasna samo kada je i poslednja.
Branislav Nušić
Radosno srce nastaje, naravno, samo od onog srca koje izgara od ljubavi.
Majka Tereza
Mrak ne može proterati mrak; samo svetlo to može. Mržnja ne može proterati mržnju; samo ljubav to može.
Martin Luter King
Ljubavnicima je vreme uvek kratko i nijedna staza nije dovoljno dugačka.
Ivo Andrić
Biti duboko voljen od nekog vam daje snagu, a voleti nekoga duboko vam daje hrabrost.
Lao Ce
Ali sreća je uvek bila tamo gde je neko umeo da voli i živeo za svoja osećanja. Ako ih je negovao, ako ih nije gazio i potiskivao, ona su mu donosila zadovoljstvo. Lepota ne pruža radost onome ko je poseduje, već onome ko ume da je voli i da joj se divi.
Herman Hese
Amor omnia vincit – Ljubav sve pobeđuje.
Latinske Izreke
Ne jadikuj mnogo nad sitnim bolovima, jer bi sudbina mogla početi da te leči - krupnim.
Pablo Neruda
Zrnca peska čine planine, trenuci čine godine, a sitnice ceo život.
Žan Batist Poklen Molijer
Sufleri na pozornici često spasavaju situaciju; u životu je uvek upropašćuju.
Branislav Nušić
Ko se čuva razočaranja, sakriva se pred životom.
Hans Habe
Ako je Bog sa tobom - čega se bojiš, ako nije - čemu se nadaš?
Patrijarh Pavle
Opsesija budućnošću ponekad je dobar način da se prespava sadašnjost.
Branko Miljković
S ciljem pred očima i najsporiji napreduju brže nego oni najbrži bez cilja.
Gothold Efraim Lesing
Počni! Započeto je pola dela.
Latinska poslovica
Ko hoće nešto da učini, nađe način, ko neće ništa da učini, nađe opravdanje.
Pablo Pikaso
Pre nego što krenete da tražite sreću, proverite - možda ste već srećni. Sreća je mala, obična i neupadljiva i mnogi ne umeju da je vide.
Dušan Radović
Ne obara se svako drvo prvim udarcem.
Kineska poslovica
Ako već trebam pasti neka to bude sa što veće visine.
Paulo Koeljo
Mi smo ono što neprestano činimo.
Aristotel
Mnogi životni promašaji su ljudi koji nisu shvatili kako blizu su bili kada su odustali.
Tomas Edison
Dok god ima mraka, ima i svanuća!
Ivo Andrić
Naša najveća slava nije u tome da nikada ne padnemo, već da se svaki put kad padnemo podignemo.
Konfučije
Ne molite se za lagodan život. Molite se da budete jaki ljudi.
Džon F. Kenedi
Još uvek smo gospodari naše sudbine. Još uvek smo kapetani naših duša.
Vinston Čerčil
Bez muke se pesma ne ispoja, bez muke se sablja ne sakova!
Petar Petrović Njegoš
Stiže proleće, žao mi je svih onih kojima to nije važno.
Duško Radović
Ne postoji vreme u budućnosti kada ćemo raditi na našem spasenju. Izazov je u ovom trenutku, pravo vreme je upravo sada.
Džejms A. Boldvin
Metak koji treba da me ubije još nije izliven.
Napoleon I Bonaparta
Ne postoji osoba koja nije sposobna da uradi više od onoga što misli da može.
Henri Ford
Svet svakoga slomi, ali naposletku ispadne da su neki jači na slomljenim mestima.
Ernest Hemingvej
Uspeh je zbir malih napora, ponavljanih iz dana u dan.
Robert Kolier
Svi vaši snovi mogu postati stvarnost – ukoliko imate hrabrosti da ih sledite.
Volt Dizni
Za dvadeset godina, bićete više razočarani stvarima koje niste učinili nego stvarima koje jeste. Zato isplovite iz sigurne luke. Istražujte. Sanjajte. Otkrijte.
Mark Tven
Nikada nije kasno da postavite novi cilj, ili sanjate novi san.
C. S. Levis
Ako ne mi, ko? Ako ne sad, kad?
Džon F. Kenedi
Da bismo postigli velike stvari, moramo ne samo da delujemo, već i sanjamo, ne samo da planiramo, već i verujemo.
Anatol Frans
Pobeda je najslađa kada već okusite poraz.
Malkolm Forbs
Planinaranje po strmim brdima zahteva spor tempo na početku.
Vilijam Šekspir
Ja ne verujem u pesimizam. Ako nešto ne ide onako kako mi želimo, idi napred. Ako misliš da će padati kiša, padaće.
Klint Istvud
Mi smo ono što činimo iznova i iznova. Izuzetnost, dakle, nije čin već navika.
Aristotel
Napredak je ono što nastaje kada nemoguće postane neophodno.
Arnold H. Glazgov
Ne brini ti, moj brajko, hoće li narod propasti ili neće, nego radi ono što si ti kadar! Pa ako svaki uradi onoliko koliko je kadar, neće narod nikad propasti.
Vuk Stefanović Karadžić
Sve su Drine ovog sveta krive; nikada se one neće moći potpuno ispraviti, ali i nikad ne smemo prestati da ih ispravljamo.
Ivo Andrić
Mislite li da možete – ili mislite da ne možete – u pravu ste!
Henri Ford
Svakog dana ponesi kanticu zemlje na jedno mesto i sagradit ćeš planinu.
Konfučije
Posao koji stvara samo novac je slab posao.
Henri Ford
Bolje ne počinjati, nego stati na pola.
Latinske izreke
Prvo obavite teške poslove. Laki poslovi će se pobrinuti sami za sebe.
Dejl Karnegi
Ukoliko u poslu nemate probleme, vi i nemate posao.
Malkolm Forbs
Posao nije problem. Čak su i robovi imali posao. Problem su plate.
Džim Hajtauer
Život je, naročito u poslu i politici, stalni proces donošenja odluka i preuzimanja odgovornosti. Tražim da ljudi budu za ili protiv.
Zoran Đinđić
Za uspeh svakog posla mora da postoji plan, da se tačno zna šta se hoće, ne da se eksperimentiše, iako nam je to nacionalna osobina. Treba mnogo više vremena da se utroši na oštrenje testere, nego drva seći tupom.
Zoran Đinđić
Šta je ko izučio, time neka se bavi.
Marko Tulije Ciceron
U nevolji nam je miliji pouzdan prijatelj nego mornaru mirno more posle oluje.
Euripid
Prijateljstvo je jedna duša u dva tela.
Aristotel
Čini dobro svojim prijateljima da ih zadržiš, a neprijateljima da ih pobediš.
Bendžamin Frenklin
Što više nekoga volimo, to manje treba da mu laskamo.
Molijer
Ako pri svakoj prijateljskoj usluzi odmah misliš na zahvalnost, onda nisi davao, već prodavao.
Fjodor Dostojevski
Među prijateljima treba voleti ne samo one koje žaloste naše nesreće, nego i one koji nam ne zavide na sreći.
Sokrat
Nesreća otkriva one koji nisu pravi prijatelji.
Aristotel
Život bez prijateljstva je ništa.
Marko Tulije Ciceron
Prijateljstvo je lađa koja može da preveze dvojicu ako je lepo vreme, ali nijednog ako je ružno.
Konfučije
Skladnost u mišljenju stvara prijateljstvo.
Demokrit
Prijatelj svih nije ničiji prijatelj.
Artur Šopenhauer
Retka poseta uvećava prijateljstvo.
Arapske Poslovice
Prijatelja možeš da izgubiš na dva načina: da mu pozajmiš novac ili da praviš njegov portret.
Artur Buhvald
Ne treba verovati ljudima s kojima smo se tek sprijateljili, a koji pokazuju da smo im draži od njihovih starih prijatelja; tako ce se ponašati i s nama kada steknu nove prijatelje.
Hans Kristijan Andersen
Neprijatelji, to su samo naši prerušeni prijatelji koje od nas deli samo kakav nesporazum ili predrasuda.
Jovan Dučić
Pravi prijatelj vam nikada neće stati na put osim ako idete nadole.
Arnold H. Glazgov
Prijateljstvo koje je prestalo postojati nije nikada ni postojalo.
Aurelije Augustin
Mržnja onih koji su zli nije toliko opasna kao njihovo prijateljstvo.
Branislav Nušić
Prijateljstvo je vazda slatka odgovornost, nikad udobnost.
Halil Džubran
Vrlina je zdravlje duše.
Ariston
Zdravlje nadmašuje sva moguća dobra tako znatno da je zdrav prosjak sretniji od bolesnog kralja.
Artur Šopenhauer
Zdrav čovek ima hiljadu želja. Bolestan samo jednu.
Anton Čehov
Smeh je sredstvo za smirenje bez negativnih efekata.
Arnold H. Glazgov
Zdravlje nije sve, ali bez zdravlja, sve je ništa.
Artur Šopenhauer
Izvor naše sreće je u subjektivnim osobinama: plemenitom karakteru, poduzetnom duhu, sretnom temperamentu, vedrom umu i zdravom telu.
Artur Šopenhauer
Čitanje neke dobre knjige korisno je po zdravlje kao i telesno vežbanje.
Imanuel Kant
U zdravom telu zdrav duh.
Latinske Izreke
Nemoj se praviti mudrim nego to stvarno i budi, jer nije dovoljno praviti se zdravim nego to i stvarno biti.
Epikur
Vodite računa o svom telu. To je jedino mesto gde možete da živite.
Džim Ron
Najveća je od svih ludosti – žrtvovati svoje zdravlje, ma šta to bilo; zbog sticanja imovine, zbog napredovanja u službi, zbog učenosti, zbog slave, a da o toj slasti i kratkotrajnim užicima i da ne govorimo. Šta više, zdravlju treba sve podrediti.
Artur Šopenhauer
Ništa neće toliko pomoći ljudskom zdravlju niti povećati izglede za opstanak života na Zemlji kao prelazak na vegetarijansku ishranu.
Albert Ajnštajn